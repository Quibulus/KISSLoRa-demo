# KISS LoRa FAQ

### Q. Hoe kan ik thuis met de KISS LoRa aan de slag?
**A.** We hebben een [GitHub pagina](https://github.com/YourproductSmarter/KISSLoRa-demo) opgesteld met informatie over het programmeren van de gadget. Via het bestand [Commission at Home](https://github.com/YourproductSmarter/KISSLoRa-demo/blob/master/COMMISSION_AT_HOME.md) staat beschreven hoe je de standaard software op de KISS LoRa kunt zetten. Ook zijn er verschillende codes te vinden hoe je de verschillende sensoren uit kunt lezen of hoe je je data door kunt sturen naar het IoT dashboard van Cayenne myDevices.

### Q. De gadget deed het op de beurs maar thuis niet meer?
**A.** Controleer of de accu is opgeladen of voed de gadget via de usb kabel. Controleer of er dekking is in de buurt van de gadget.

### Q. Hoe kan ik controleren of mijn KISS LoRa werkt?
**A.** Dit kan in de [developer console](https://console.thethingsnetwork.org/) van The Things Network. Ga naar de *Console*, klik op *Applicaties* en klik op de applicatie die is aangemaakt bij de commissioning op de beurs. Als je je *Device* selecteert zie je wanneer het laatste bericht is ontvangen. Zie je geen applicatie of device of is er nog nooit een bericht binnen gekomen? Ga dan zelf aan de slag, alle informatie vind je op het [Commission at Home document op GitHub](https://github.com/YourproductSmarter/KISSLoRa-demo/blob/master/COMMISSION_AT_HOME.md).

### Q. Hoe weet ik of ik binnen bereik van The Things Network ben?
**A.** Op [deze website](http://ttnmapper.org/) vind je een kaart met alle actieve gateways die aangesloten zijn op The Things Network.

### Q. Ik heb geen bereik van The Things Network? Wat nu?!
**A.** Binnenkort komen **The Things Gateways** in de losse verkoop, schrijf je alvast in op de [Element14 pagina](http://www2.newark.com/l/80762/2016-11-04/5s1h6m?COM=DesignCenter) zodat je op de hoogte wordt gebracht zodra de gateway te koop zijn. Je kunt ook zelf een gateway maken met een Raspberry Pi, [lees meer](https://www.thethingsnetwork.org/labs/story/how-to-build-your-own-lorawan-gateway).

### Q. De usb kabel of accu zit aangesloten aan de gadget maar de gadget doet het niet?
**A.** Zet de aan/uit schakelaar vlak boven de accu connector aan door deze ter verplaatsen naar **ON**

### Q. Mijn batterij is leeg, hoe laat ik deze op?
**A.** Verbind je KISS LoRa via de USB kabel aan de stroom (bijvoorbeeld van je laptop) en zet de gadget aan. De batterij laadt automatisch op.

### Q. De usb kabel en accu zitten aangesloten maar de accu laad niet op?
**A.** De gadget moet aan staan om de accu op te kunnen laden. Zet de aan/uit schakelaar op **ON**

### Q. Dit is heel gaaf! Hoe kan ik meer met The Things Network gaan doen?
**A.** Tof dat je enthousiast bent. Zoek de lokale community van The Things Network in jouw buurt en / of start je eigen lokale initiatief. [Link](https://www.thethingsnetwork.org/community)

### Q. Mijn vraag staat hier niet bij, help?!
**A.** Stel je vraag op ons Forum met LoRa experts. Bijvoorbeeld in [dit topic](https://www.thethingsnetwork.org/forum/t/how-to-connect-utrecht-e-a-exhibition-kiss-lora-to-ttn/7619/4).

### Q. Ik lees over The Things Industries en The Things Network, wat is het verschil?
**A. The Things Network** is een stichting die samen met een wereldwijde community van 18000 mensen een open LoRa netwerk uitrolt. **The Things Industries** is een B.V. die ondersteuning biedt bij applicatieontwikkeling, grootschalige LoRa implementaties en bij het opzetten van een besloten LoRaWAN netwerk server. Lees meer over [The Things Industries](https://www.thethingsindustries.com/).
